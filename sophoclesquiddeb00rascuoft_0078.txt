—68—

ex ea una causa certe confirmare non audeo Hdtum famam recepisse
e Persarum historiis, non ex ore Atheniensium. sed verisimilius fit
Sophoclem memoriam suam repetisse ex Hdti narratione. accedit quod
hoc loco poetae somni inserendi non erat necessitas; sod idcirco modo,
quod Oedipus pervenire debebat in summam sinceritatem, tragicus
studuit, quomodo dictum Apollinis inevitabile posset debilitare. in ob-
noxiorum animis. namque quantam vim et Hdtus etSoph. talibus pro-
digiis somno oblatis tribuerint, satis notum est: quot enim insomnia
ab utroque exhibentur! quae res nimirum pendet ex aequis utriusque
sensibus religiosis: hac quoque in re animi facultatibus et indole ambo
erant affines. quo magis est mirandum, quod hic illa speci=·s ad-
hibetur, ut Apollinis oraculum irritum fiat. sed tenendum est rem
enuntiare Iocastam, quae summa numinis divini fingatur contemptrix.¹)

B. DE DIGTO SOLONIS.

Sed maiorem in difficultatem invadimus, si oculos vertimus ad illud
celeberrimum Solonis dictum, quod in quantis deliciis fuerit apud Grae-
cOS, apparet ex eo, quod identidem a veteribus adhibitum est. atqui eo-
rum verborum sententia iam ante Sophoclis tempora nobis obviam fit,
ita ut tragicum abipso Hdto accepisse suam sententiae formam non facile
demonstretur. tamen nonnulla possunt constitui. namque in Solonis
dictum contemplandum praecipue adhibemus ea, quae huius disser—
tationis initio exposuimus de communi utriusque condicionum funda·
mento. iste enim sensus inconstantis ac labentis fortunae humanae,
qui ‘spem nos vetat incohare longam', quoniam ‘scire nefas, quem
mihi, quem tibi linem di dederint', cum omnibus, quippe qui simus
homines, est innatus, turn a Graecis saepenumero enuntiatus est.
unde oriuntur mentium voluntates duae: aut. propter huius vitae in·
anitatem ac debilitatem usque ad fundum exhauriamus necesse est
aetatis praesentis voluptates secundum illud ‘carpe diem’‚ aut princi-
patum tenet desperatio, cui vivere nullius pretii est. haec quoque vi·
tae vilitas obviam nobis fit in scriptis et Sophoclis et Hdti. etenim in
Oed. Col. (v. 1224) chorus cantat:

μὴ φῦναι τὸν ἅπαντα νικᾷ λόγον· τὸ δ’ ἐπεὶ φανῇ,

βῆναι κεῖθεν ὅθεν περ ἥκει, πολὺ δεύτερον, ὡς τάχιστα.
quae eadem vitae tristis satietas elucet e verbis Artabani (Hdt v1146):
ἐν γὰρ οὕτω βραχέι· βίῳ οὐδεὶς οὕτω ἄνθρωπος ἐὼν εὐδαίμων

1) eademque res est, si Astyagi Magi contendunt, quandoquidem
Cyrus rex evaserit in puerorum ludis, nullum iam imminere periculum
(c. 120: ἀποσκήψαντος τοῦ ἐνυπνίου ἐς φλαῦρον, e. 121: δι’ ὄψιν ὀνείρου
οὐ τελέην). opinio est eadem: species parum eventu exspectato comprobatur·

