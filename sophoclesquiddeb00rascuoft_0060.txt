..5ο-

obsistat, 1) non intelleg03 ea enim bestia, quae in variis illis expositio-
num sabulis mammam praehet exposito, plerumque certa quadam
ratione cum ipsa sabella coniungitur: sic canis sacra est Ahuramazdae,
cuius per gratiam servatur Cyrus 2); sic in Ida monte per se ,data erat
ursa, quippe quae sacra esset magnae matris Idaeae.⁵) contra in fabula
antiqua qui proprie gerebat partes Paridis adulescentis usque ad
dearum iudicium, erat Apollo (tum Venus tenebat principatum).⁴) -
Apollinis vero sacra bestia est lupuS.

Differentia igitur inter Sophoclis et Euripidis argumenta in eo
constare mihi videtur, quod Soph. satellites facit contra regis volun·
tatem puerulum exponentes, pastorem ignotum invenientem3 contra
apud Euripidem idem ille senex servus, qui iussus est infantem ex·
ponere, expositum reperit contra exspectationem servatum et in
ipsius domo educat suum (cf. Wentzel p. 26): hoc quoque fictum
est secundum fabulam Hdteam atque eam, quae adhuc oculis nostris
subiecta est paulum mutata ad rationem humanam, cum Sophocles
famam repeteret ex historici familiaritate. par autem utrique est
cum Cyri fama, quod infans revera in montibus asperrimis certae
neci traditur.

Restat, ut de Paridis veriloquio pauca verba asseramus. Hyginus
enim cum dicit ‘eum Parim nominaverunt’, ab ipsius auctore nomen
enodatum fuisse monstrat3 et hic quoque scholiasta ad Androm. 293
nos iuvat, qui declarat: ὁ ἐν τῇ πήρᾳ τραφει’ς; uterque autem nos

1) ut aliqui censent, velut Wentzel p. 36 et Rud. Schubert, Hdts Dar-
stellung der Cyrussage 1890 p. 12.

2) ut Hdtus dicit c. 111 κατὰ δαίμονα et c. 122 θειοτέρως.

3) quae res vulgo erat nota, iam hymn. Hom. 4.,ι pervulgata (cf. Gruppe,
gr. Mythol. 9430).

4) quod ut confirmem, affero insignia, Apollinea. lyram et arcum, quo
sternit Achillem deo adiuvante (Eurip. Or. 1409: ὁ τοξότας Πάρις) et cor-
vum Apollinis sacrum (Gruppe, Myth. gr. 12:314) in illa amphora Italo-
ionica. (concludamusne ex eo personam illam addubitatum esse Apollinem?
quem compluribus in picturis interesse iudicio Idaeo probat Stephani,
Compte—rendu 1861 p. 55, 1223. iam maioris stat quaedam sama, qua, Apollo
certamen venustatis sibi ipsi propositum detulisse fertur ad Pmidem);
Oenones a Paride amatae ‘spolium virginitatis' habet Apollo deus ‘fide
conspicuus' (Ovid. epist. Oen. 139ss.) et schol. ad Il. E64 Alexandrum
exhibet consuluisse oraculum Delphicum (nec vero hanc rem pertinere
crediderim ad Bethii de fabularum Troicarum origine coniecturam). schol.
11. 314 traditur iam ab Ibyco Hectorem perhibitum esse filium Apollinis
(de Apolline Troico disseruit Wilamowitz, Herm. 38 1903 p. 576). nescio
an huc spectet Cassandrae fatum: aptissimum quidem est, quod cum Pari-
dem Apollinis clientem sit perditura, eius vaticinio nulla. fides habetur.

