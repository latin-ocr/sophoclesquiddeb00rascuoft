—34.-

quae summi momenti est Colluthi Raptus Helenae, qui poeta
epicus etsi sexto demum p. Chr. n. saeculo florebat, tamen exemplar
adhibuit Alexandrinum ¹); atque etiam Ovidius materiam hausit ex
auctore quodam Alexandrino (cs. Zoellner p, 112). sed vel longius
possumus recedere: saepe iam observatae sunt similitudines, quae in-
tercedunt inter Colluthi et Ovidii carmina et, quoad possunt restau-
rari, Cypria.²) atqui Zoellner si Ovidium ipsum adisse Cypria censet,
paulo calidius iudicare mihi videtur. hoc tantum me quidem iudice
potest affirmari: auctor quidam Alexandrinus, quem et Ovidius et
Colluthus usurpaverunt, usus est carminibus Cypriis3 ita ut, qui Col·
luthum Cypriorum fabulam, per Alexandrinum quendam auctorem ser-
vatam, praebere censeat, non longe absit a veritate.³)

Atqui Colluthus quidquid de Paride perhibet, ex eo apparet hunc
non tam Priami servum pastoremque clarissimae originis inscium,
quam regis filium fingi patris pecora sua sponte pascentem.4) hanc
autem fabulae formam cum a Collutho ipso inventam esse nemo cre-
dat, ne auctor quidem eius Paridem expositum in carmine suo finxit.⁵)

neque haec sententia infringitur eo, quod Ovidius offert expositionem ’

(epist. Paridis 51-2, 89-92, 361-2), quam debet aut tragoediis
(sive Graecorum sive Romanorum cf. Zoellner 108 s.) aut enchiridio
cuidam mythologico (cf. Wentzel p. 49): et profecto hi versus, qui
agunt de expositione, vix cohaerent cum reliquis, ita ut facile co·
gnoscantur priori fabulae inculcati, quod versuum conexus extrin-
secus modo impositus estfi) hoc quidem certum est satis multas

1) quod Zoellner comprobavit dissertatione inscripta ‘Analecta ovidiana'
1892, Ovidiana Paridis epistula comparata3 cf. praecipue pp. 56 et 114.

2) cf. Wentzel, Ἐπιθαλάμιον 13, 39 ss. et Zoellner, Anal. Ovid. p. 106
—112.

3) nam Proclus, qui dubito an vere fuit quinti p. Chr. saec. Neoplatoni-
cus, utrum ipse adierit Cypria an potius aliquo auctore nisus sit, diserto
decernere non audeo, quamquam usque ad. illud aevum Cypria pervenisse
integra persuadere mihi non possum (cf. Christ-Schmid, griech. Lit. I 87⁸)-

4) quod probatur vv. 72, 104, 139, 142, 149; cf. Zoellner p. 101.

5) Colluthum enim, fidelem priorum discipulum, gravissimum illud argu-
mentum neglexisse prorsus incredibile est.

6) accedit quod hoc Paridis expositi recog-nitique argumentum notissi-
mum fuisse Romanis comprobant monumenta: identidem enim in cistis
Etruscorum funebribus (quae saecc. a. Chr. n. tertii et alterius sunt) Paris
fingitur a fratribus oppressus (cf. Brunn, Rilievi delle urne etrusche I,-³⁴
et Schlie, Darstellungen des trojan. Sagenkreises auf etrusk. Aschenkisten),
quae imagines variatae ex uno archetypo profectae sunt (cf. Baumeister„
Denkm. d. kl. Alt. H 1887 p. 1161), cum ista scaena ne uno quidem mo·
numento graeco nobis offeratur. Schwenck quidem (Mus. Rhen. I (1842)
p. 635 s.) e rationibus cum gente Iulia intercedentibus celebritatem repe-

