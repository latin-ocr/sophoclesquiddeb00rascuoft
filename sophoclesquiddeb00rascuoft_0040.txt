-30—

magna auctoritate choro attributa 1): ergo inter annos 435 et 430 Elec·
tram Sophocleam compositam esse censeo. tum temporis Hdti histo-
riae conscribi certe coeptae sunt, fortasse maximam partem confectae.
tum temporis utriusque amicitia in summum fastigium evecta erat, et-
si Hdtum Thuriis revertisse Athenas2) non plane potest comprobari.

Quem vero ad finem hanc rem omnibus ex partibus accurate in·
spicere conati sumuS, est ut ex eo fundamento'qnam firmissimo
exstruamus aediticium. unde cetera argumenta non iam indigent
diligentiae tam accuratae in communibus rationibus exponendis, quae
tacite abhinc ponuntur.

Potius animum advertemus ad id inquirendum ut poterimus cer·
tissime, num quod argumentum contemplabimur, Sophocles revera
primus induxerit in fabulam exornandam. qua in re, nisi primo
obtutu Sophocles probatur auctor, eo impedimur, quod Sophoclem
praeter alios antiquis carminibus epicis nisum esse constat3 cuius
magni ac gravis generis poetici perpaucae tantum reliquiae aetatem
tulerunt, ita ut ipsam fabulae historiam quoad fieri potest exponamus
necesse sit.

B. DE PARIDIS ADULESCENTIA.

Talis est quaestio de Paridis adulescentia, quae Ἀλεξάνδρῳ tra-
goedia Sophoclea ubertim erat exposita. namque Robert, vir doctissi-
mus, in libro, quem inscripserat „Bild und Lied“ (a. 1881 pp. 233—39),
hoc quoque contendit: fabulae de Paride adulescente narrantis fuisse
formas duas3 quarum alteram eamque iuniorem paucis tantum frag·
minibus exceptis superasse et obscurasse priorem. vetustiorem autem
samam fuisse eam, in qua pastorale illud in Ida domicilium nondum
regia prole indignum putaretur neque ad infantis expositionem redu·
ceretur, sed ex communi Troicorum principum vita et more regis
tilius patris pecora pasceret sua sponte. contra fabulam vulgarem, qua
Paris propter periculum instans a Cassandra praedictum in lda monte
expositus et adultus demum fingeretur recognituS, multo post esse
formatam. qui autem condiciones priores mutaret, fuisse Sophoclem,
cum in usum suum verteret ea, quae Herodotus memoriae prodidis-
set de Cyro adulescente.

Cui sententiae alii viri docti obstiterunt, qui antiquissimis iam
temporibus in carminibus epicis (i. e. in Cypriis) „vulgarem“ quam

1) cf. Muff, chorische Technik d. Soph. p. 1253 nec spernendus est ordo
tragoediarum cod. Lam-ent. praebitus, etsi Antigona post-posita est Aiaci
Electrae Oedipodi, quae tria dramata a posterioribus tractarentur sola.

2) quod mihi quidem Ed. Meyerum sequenti ducem persuasum est.

