-1g.-

Asserendum igitur est somnium Aeschyleum, quod iam sumus per-
tractaturi. sed ut Aeschyli ratio recte cognoscatur, · diligenter quas
condiciones imposuerit toti Clytaemestrae fato, inspicere debemus.

Ac primum quidem dicendum est reginam, quamvis magna scelera
ei attribuantur, obtinere tamen dignitatem mulieris heroicae. quae res
pendet ex ea ratione, qua omnis trilogia Aeschylea continetur.¹)

In Homeri carminibus epicis illi somnio spatium non exstitisse iam
supra vidimus3 contra apud Stesichorum, grave quo totus carminis
habitus dilucide illustraretur id fuisse argumentum. eodem modo etiam
in tragoedia Aeschylea somnium causa est agendi gravissima, qua

Electra chorusque ad sepulcrum ducantur, ubi soror recognoscat fra· ’

trem. prodigium autem hoc est: instar draconis filius ab ea ipsa ge-
nitus matri obrepit et cum lacte haurit sanguinem maternum. quae
imago decet tilium in matrem crudelissimum3 et profecto ei compara-
tioni a serpente obrepente sumptae satis magna inest ignominia.²). nec
vero cur draco fingatur atque natus sit intellegitur, nisi hoc argu-
mentum residuum credimus ex priore somni forma.·⁰’) sed apud Aeschy-
lum draconis imago debilitata est. nam cum Stesichorus servaverit
propriam significationem, qua mortuus ultioni provideat, ultorem im·
pellat, media in actione constet atque ipse coram uxore perterrenda
conspiciatur torma terribili3 contra Aeschylea in tragoedia, etsi Aga-
memno, quem adiutorem praesentem advocant liberi ultionem per-

1) cf. Rohde, Psyche II 228. hac ratione Aeschylus demonstrate sibi
proposuerat, ut tota Atridarum gens sub genii ultoris dominationem sub·
iecta gravissima scelera admisisset, gravissimis poenis affecta esset, usque
dum Orestes deorum auxilio expiatus poena liberaretur. itaque in fabula
Aeschylea Clyt. quamvis gravibus implicetur sceleribus, tamen ei quoque
quibus argumentis defendatur atque excusetur,¹ tribuuntur. neque enim
vesana et obscena libidine poeta fingit reginam incitatam ad caedem con-
iugis; potius communi cupiditate ulciscendi in Aegisthi societatem abripitur
(Agam. 1222-6, 1577 s.). neque negat tragicus matricidium scelus esse
immane detestandumque (Choeph. 1006, 1015, 1074). Clyt. igitur a. genio
illo gentis ultore impulsa eonsilium iniit mariti interimendi (Agam.1498 ss.),
et Orestes ab ipso deo admonitus gravibus minis cogitur ad matris caedem
patrandam, quam quidem perficit libero iudicio. quas ad condiciones op-
time quadrare etiam mulieris somnium demonstremus.

2) e. gr. spectant in hostes ignavos Sept. c. Th. vv. 278, 368, 490, et
Choe. 247 serpens vocatur δεινός. contra Orestes et Electra ipsi se oon-
ferunt cum aquilis (Choe. 245 ss.), chorus Aegisthum Clytaemestramque
draconibus (Choe. 1045).

3) an quis coniecerit Orestem significari draconem, quippe qui falso
nuntietur mortuus, ut servus exclamet (Choe. 886); τὸν ζῶντα καίνειν
τοὺς τεθνηκότας leym? quae quidem fictio artificior est pro Aeschyli ra-
tionibus ac temporibus.

