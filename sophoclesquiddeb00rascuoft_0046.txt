—36-.

<in rebus ad vitam bucolicam pertinentibus exornandis haud dubie sibi
placebant¹); itaque si auctores Alexandrini, quos Lycophro Eupho-
rioque, Ovidius Colluthusque secuti sunt, Paridem intellegi haud qua·
quam volebant Priami servum, id hac tantum ratione potest intellegi,
quod fabulam usurpaverunt vulgarem omnibusque notissimam: quae
quidem carebat expositione.

Ut igitur id quod adhuc repperimuS, complectamur: in Cypriis nul-
lum expositionis vestigium invenimus atque usque ad Alexandrinorum
tempora vulgaris fabula est simplex neque expositione aucta: legiti-
mus regis filius pascit greges patrios.²)

Hoc loco addere mihi liceat, quid de antiquae fabulae condicioni-
bus sentiam. est quidem narrationis vere fabulosae illud argumentum
infantis expositi, quem dei dignum credunt, cui sui iudicium ipsorum
permittant: sic is quem homines expulerunt, a deis augetur. haud
vero scio, an dedeceat antiqua tempora: epica enim carmina sunt
heroica et nobilia, tanquam regum propria neque indulgent pauper-
tati pravitatique.³)

Neque argumentum expositionis arcessi potest ex e0, quod Paris
cum deos videat accedentes, summo terrore afficitur (quod exhibet
Wentzel p. 10): homines enim omnes decet vereri deorum praesentiam.
atque etiam apud Lucianum (D. d. 207) Colluthumque, qui expositio-
nem non usurpaverint, Paris fingitur horrore perterritus ac pavescens.

Hoc quidem cogitare non possum Paridem primo in carminibus
epicis fictum fuisse infantem expositum et in omni paupertate edu-
catum, tum autem posteris temporibus, cum profecto omnes vitae hu·
manae condiciones, omnia hominum genera in lucem producerentur,
cum tot expositionum exempla praesto essent, tum argumento gravis-
simi ponderis dramatici omisso confessum modo regis filium esse in-
ductum: hic progressus omni rerum condicioni obloqueretur. contra

1) quod Zoellner quoque praedicavit p. 102.

2) ac profecto pastorale illud in Ida domicilium epicis temporibus non
regia prole indignum putabatur: immo satis multa in carminibus Homeri-
cis exstant exempla illius pristinorum simplicitatis: regii pastores (velut
Il. Z 25, 424 A 500 Λ 106, 671 ss. Ο 547 Τ 89, 188 cf. Robert p. 234),
quin ipsi dei hoc munere sunt functi (ut Colluth. 311 ss.‚ Ovid. Her. 5131),
regiae filiae aquantes (Bethe‚ theb. Heldenl. p. 71), reginae texentes; hoe
tantum turpe est, si peregrino cuidam et hosti per vim servitur (ex. gr.
affero Il. Z 456 coll. cum v. 490).

3) quod quidem Bethe Oedipum coniecit (voce ζωάγρια nisus) in fabula
antiquissima educatum fuisse a pastoribus, E. Maass (Commeat. mythogr. II.)
eam sententiam refellit; immo minorum gentium homines in conspectum
veniunt ideo tantum, ut rationes ineant cum nobilibus, ut Eumaeus δῖος
ὕφορβος, ipse nobili genere natus, cum Ulixe domino. ”

